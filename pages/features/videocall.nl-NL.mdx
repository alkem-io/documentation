# Videogesprek

Wil je een videogesprek starten binnen je Space of Subspace op Alkemio?\
Dat kan met **Jitsi**, de ingebouwde tool voor videobellen.

Jitsi maakt het mogelijk om direct vanuit je Space met andere deelnemers te overleggen, zonder dat je extra software hoeft te installeren.
Lees [hier](https://jitsi.org/jitsi-meet/) meer over Jitsi.

## Waarvoor gebruik je Jitsi?

Met Jitsi kun je:

* Videogesprekken starten binnen een Space of Subspace.
* Direct samenwerken en overleggen met andere deelnemers.
* Externe deelnemers uitnodigen via een link.

## Hoe begin je een call?

1. **Ga naar je Space of Subspace**
   Open de Space waarin je wilt overleggen. Controleer dat videobellen is ingeschakeld door de beheerder.

2. **Klik op het video-icoon**
   * In een **Space** vind je de knop rechtsbovenin.
   * In een **Subspace** vind je de knop aan de linkerkant.\
     Elke Space en Subspace heeft zijn eigen vaste Jitsi-ruimte.

3. **Word (of ben) de host**
   De eerste persoon die de call opent, wordt automatisch de *host*.\
   Als host kun je instellingen aanpassen, zoals de lobby of het wachtwoord.
   > Om host te worden, moet je inloggen met een **Google- of GitHub-account**.

4. **Neem deel aan het gesprek**\
   Zodra de ruimte actief is, kunnen alle andere deelnemers deelnemen aan het videogesprek.

## Beveiliging

Als host kun je je Jitsi-ruimte beveiligen op twee manieren.
Klik hiervoor in de call op de **drie puntjes (⋯)** rechtsonder en kies **Beveiligingsopties**.

1. **Lobby inschakelen**\
   Met de lobbyfunctie kun je instellen dat deelnemers eerst toestemming moeten krijgen voordat ze de ruimte binnenkomen. Dit voorkomt ongewenste toegang.

2. **Wachtwoord instellen**
   Je kunt ook een wachtwoord toevoegen aan de meeting.
   Deel dit wachtwoord met de mensen in jouw Space of Subspace — bijvoorbeeld via een **post bovenaan de (Sub)Space** met handige informatie of links.
   Zo hebben alle leden van de community snel toegang tot de juiste gegevens.
   Houd er rekening mee dat er elke keer wanneer een videogesprek wordt geopend een ander wachtwoord kan worden ingesteld.

> ⚠️ **Belangrijk:**
> Alle beveiligingsinstellingen (zoals een wachtwoord of lobby) gelden **alleen tijdens een actieve meeting**.
> Zodra de call wordt afgesloten en later opnieuw wordt gestart, moet de host deze instellingen **opnieuw instellen**.
> De link naar de Jitsi-call blijft echter **dezelfde** voor een Space of Subspace — elke (Sub)Space heeft dus één vaste vergaderlink.
> Dat betekent dat iemand met de link altijd toegang kan proberen te krijgen zodra er een nieuwe meeting gestart wordt, tenzij je opnieuw een wachtwoord of lobby instelt.

### Delen

* Deelnemers uit jouw Space of Subspace kunnen de call direct openen via de link in de (Sub)Space.
* Je kunt ook de URL van de Jitsi-call kopiëren en handmatig delen.
* Houd er rekening mee dat videogesprekken in openbare (Sub)Spaces toegankelijk zijn voor iedereen die de Space kan bezoeken.
* Gedeelde links buiten Alkemio geven toegang tot de meeting zolang deze actief is, tenzij er een wachtwoord of lobby is ingesteld.
