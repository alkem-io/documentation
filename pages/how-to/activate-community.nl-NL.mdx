# Je Community Activeren

Nu je alles hebt geleerd over het platform, is het tijd om je community te activeren! Net als op andere platforms kost het tijd, moeite en geduld om betrokkenheid op te bouwen. Maar geen zorgen, wij zijn er om je te ondersteunen bij elke stap.

---

## Voordat je je community onboardt

Houd deze tips in gedachten om je community een succesvolle start te geven:

- **Eigenaarschap**: Wijs een facilitator aan om de structuur te ontwerpen en begeleiden, en een communitymanager om het lidmaatschap, updates en betrokkenheid te beheren. Wijs ook leads aan voor Subspaces om te zorgen dat ze voldoende aandacht krijgen.
- **Tijdlijnen**: Stel heldere tijdslijnen of fasen op voor je project of initiatief. Dit helpt leden om hun doelen en verwachtingen beter te begrijpen, wat de betrokkenheid vergroot.
- **Champions**: Kies champions die bekend zijn met het platform en anderen kunnen begeleiden en inspireren. Hun enthousiasme en kennis helpen leden om het platform makkelijker te omarmen.
- **Houd het simpel**: Overweldig je community niet. Begin klein en leg duidelijk uit wat ze ervan kunnen verwachten, waarom het waardevol is, en wanneer ze het zouden moeten gebruiken (of juist niet).

---

## Tijdens de onboarding en activatie van je community

Begin met het betrekken van je champions. Zij kunnen helpen om de Space te vullen met relevante inhoud en verschilende manieren laten zien hoe de platformfuncties effectief gebruikt kunnen worden. Dit helpt om de voordelen van het platform voor de community te benadrukken. Vervolgens kun je de rest van de leden stapsgewijs onboarden en hen vertrouwd maken met de structuur en de overkoepelende doelen. Ons team kan je ondersteunen bij deze trainingen.

Om leden betrokken te houden, breng ze regelmatig terug naar het platform door strategieÃ«n zoals:

- **Combineer online en offline**: Gebruik het platform tijdens vergaderingen om resultaten vast te leggen, feedback te delen en taken toe te wijzen. Dit helpt leden om vertrouwd te raken met de functionaliteiten.
- **Nieuwsbrieven**: Voeg kleine updates of highlights toe aan je nieuwsbrief, met links naar gedetailleerde content of praktijkvoorbeelden in je Space.
- **Taggen en content delen**: Tag leden in posts of moedig hen aan om content die ze elders hebben gedeeld ook op het platform te plaatsen.

Je kunt de functies die in deze documentatie worden beschreven gebruiken om je community verder te activeren. Deze functionaliteiten zijn ontworpen om processen te stroomlijnen, leden betrokken te houden en je doelen te bereiken.

---

En vergeet niet dat het Alkemio team er altijd is om je te helpen! Of je nu ondersteuning nodig hebt bij het opstellen van een plan, het onboarden van je community of het ontwerpen van whiteboards, neem gerust contact met ons op.

Stuur ons een [email](mailto:info@alkem.io) of bezoek [onze website](https://welcome.alkem.io/contact).
