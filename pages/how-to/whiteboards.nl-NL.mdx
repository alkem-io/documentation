# Whiteboards

## 🌟 Tips & Tricks voor het Gebruik van Whiteboards 🌟

Wil je deze tips direct op een whiteboard verkennen? [Klik hier om het bijbehorende whiteboard in de Welcome Space te openen](#).

Pak een kop thee, zet je favoriete muziek op, en duik in de wereld van creativiteit! 🎨

Dit is wat je zult ontdekken:

- **Gebruik de juiste Tools**: Ontdek hoe je de essentiële tools optimaal gebruikt. Van penselen tot gummen, we zorgen ervoor dat je goed voorbereid bent.
- **Maak het visueel aantrekkelijk**: Schoonheid zit in de details! Leer hoe je elementen ordent, kleuren kiest en pakkende ontwerpen maakt.
- **Houd het netjes en overzichtelijk**: Onderhoud is belangrijk! Voorkom rommel en zorg dat je whiteboard visueel aantrekkelijk blijft.
- **Betrek anderen**: Samenwerken is de sleutel! Of je nu brainstormt of een workshop geeft, leer hoe je iedereen erbij betrekt.
- **Sneltoetsen**: Voor extra productiviteit. Versnel je workflow met handige sneltoetsen.

De Whiteboards in Alkemio maken gebruik van de open-source **Excalidraw API**. Kudos voor hun opmerkelijke werk!

**Klaar om erin te duiken? Daar gaan we! ✨**

### 🛠️ Gebruik van de juiste tools

Je hebt misschien gemerkt dat het whiteboard **2 hoofdmenu's** heeft:

1. **Bovenste Menu**: Hier kies je een tool. Dit menu heeft altijd dezelfde items. Voel je vrij om ze te proberen! 🖌️
2. **Linkermenu**: Hier bewerk je geselecteerde elementen. Dit menu verschijnt alleen wanneer je een element selecteert. De items die je ziet zijn afhankelijk van het element dat je hebt geselecteerd. Bijvoorbeeld:
   - **Rechthoek**: Wijzig de lijnkleur, achtergrondkleur, vulmodus, etc.
   - **Tekst**: Wijzig kleur, lettergrootte, lettertype, etc. 🎨

#### 📝 Tekst

Hoewel je de "tekst" tool kunt gebruiken, raden we aan om de "Rechthoek"-tool te gebruiken voor tekst:

1. Teken een rechthoek.
2. Dubbelklik erin.
3. Begin met typen. De rechthoek zorgt ervoor dat je tekst naar de volgende regel gaat wanneer je de rand hebt bereikt. Het zal automatisch in verticale richting groeien wanneer je meer tekst toevoegt dan er in past.

#### ➡️ Pijlen

**Pijlen** kunnen los gebruikt worden of verbonden worden met vormen. Zodra je een pijl selecteert en over een vorm zweeft, verschijnt er een transparante rand. Klik om de pijl eraan vast te maken. De pijl blijft verbonden, zelfs als je de vorm verplaatst. Pijlen en lijnen zijn standaard recht, maar je kunt een kromming toevoegen. Selecteer de pijl, klik op de cirkel in het midden en sleep deze omhoog of omlaag om een boog te maken. 🎯

### 🧰 Andere tools

Er is nog veel meer! Aarzel niet om alle tools in het tool menu en de verschillende bewerkingsopties in het bewerkmenu te onderzoeken. Probeer de verschillende vormen, de potloodtool (voor vrije hand tekenen) en het uploaden van afbeeldingen.

### 📚 Bibliotheek

Alkemio heeft een **bibliotheek** met veel whiteboards die je kunt gebruiken. Klik op de **"Template zoeken"** knop naast de titel linksboven in uw scherm.

### 🌟 Maak het visueel aantrekkelijk

#### Uitlijning & Structuur

Rommelig whiteboard? Probeer de inhoud op één lijn te brengen. Selecteer alle elementen met je muis en scroll omlaag in het linkermenu om ze links, rechts, boven of onder uit te lijnen. Gebruik de **Align** optie om de elementen uit te lijnen aan de linkerkant, midden of bovenkant. Met de twee knoppen aan de rechterkant kun je iets nog coolers doen: de ruimte gelijkmatig verdelen tussen elementen!

Houd er rekening mee dat de uitlijningsopties alleen zichtbaar worden zodra je meerdere elementen hebt geselecteerd. Wanneer elementen al zijn gegroepeerd, moet je ze eerst degroeperen voordat je ze kunt uitlijnen.\*

**Snel dupliceren en uitlijnen?** Probeer een blok te kopiëren door het te selecteren en houd dan de **Alt-key** ingedrukt wanneer je de muis wegsleept. Als je ook de **Shift-key** ingedrukt houdt, wordt het element automatisch horizontaal of verticaal uitgelijnd met het origineel.

#### 🎨 Achtergrondkleuren & Randen

- **Tip 1**: Gebruik geen gestreepte vulling achter tekst.
- **Tip 2**: Zorg voor voldoende contrast tussen tekst en achtergrond.
- **Tip 3**: Vermijd zwarte tekst op een donkere achtergrond, naast een zwak contrast ziet dat er ook niet zo mooi uit.
- **Tip 4**: Maak een keuze. Gebruik een rand of een achtergrondkleur, niet beide (tenzij je een goede reden hebt…)

**↔️ Scheiden van de randkleur van de tekstkleur**

Om de randkleur anders te maken dan de tekstkleur, volg je de volgende stappen:

1. Selecteer het blok en wijzig de randkleur (stroke color).
2. Dubbelklik in het blok en selecteer de tekst.
3. Wijzig nu de **tekstkleur** zonder dat de randkleur verandert. Als je de tekst hebt geselecteerd, zal de randkleur van het blok niet veranderen.
4. Kopieer dit blok zodat je deze instellingen niet telkens opnieuw hoeft te doen.

### 🏰 Houd je whiteboard netjes en georganiseerd

#### 🪢 Elementen groeperen

Als je een mooie structuur hebt, wil je dit niet per ongelijk in de war brengen als jij of iemand anders (bijvoorbeeld) wat tekst aanpast. Selecteer alle elementen die je wilt groeperen, klik met de rechtermuisknop en kies **Group Selection**. Deze elementen blijven nu bij elkaar. Sleep de groep als één geheel of bewerk binnen de groep door meerdere keren op een element te klikken. 🧩

#### 🔒 Elementen vergrendelen

Wanneer je met verschillende elementen op een whiteboard werkt, kun je fouten maken. Vooral achtergrondblokken worden per ongelijk verplaatst. Heel vaak. Om dit te voorkomen kun je elementen **vergrendelen** die niet gewijzigd moeten worden. Klik met de rechtermuisknop op een element en selecteer "Lock" of gebruik `CTRL + SHIFT + L`. Om een element te ontgrendelen klik je met de rechtermuisknop op het element en kies "Unlock" of `CTRL + SHIFT + L`. Alles ontgrendelen? Klik met de rechtermuisknop op een leeg deel van het bord en kies "Unlock All" of `CTRL + SHIFT + L`. Meerdere elementen vergrendelen? Overweeg ze eerst te groeperen! Op deze manier kun je alles tegelijk ontgrendelen, in plaats van elk item apart te ontgrendelen wanneer je een paar wijzigingen moet aanbrengen. 🔒

#### 🔢 Meerdere Objecten Selecteren

Om meerdere objecten te selecteren die je wil groeperen, vergrendelen of verplaatsen houd je de **SHIFT-knop** ingedrukt terwijl je op elk object klikt. Een andere manier om snel meerdere objecten te selecteren is door de **muis** rond de objecten te slepen. Zorg ervoor dat je alles volledig selecteert, want zefls als je een kleine hoek mist, word het object niet geselecteerd. _Let op: Vergrendelde objecten worden niet geselecteerd!._ 🖱️

---

### ⌨️ Handige toetsenbordtips

#### 🖱️ Navigatie

Houd de **spatiebalk** ingedrukt om de muisaanwijzer in een handje te veranderen. Klik ergens op het bord, houd je muis ingedrukt, en sleep hem rond. Dit is een snelle manier om naar een andere plek op het bord te verplaatsen als je weet waar je naartoe wil. Als je niet zeker weet waar je naartoe wil, gebruik dan de kleine knop naast de zoom knoppen om een overzicht van het hele bord te krijgen. Als je de **SHIFT knop** ingedrukt houdt terwijl je met je muiswiel scrolt, kun je horizontaal scrollen op het whiteboard in plaats van verticaal.

#### 👯‍♂️ Elementen Dupliceren

In plaats van te kopiëren en plakken, kun je een element **dupliceren** door het te selecteren, door op de **ALT knop** te drukken en het naar de gewenste locatie te slepen. Wanneer je elementen dupliceert terwijl je **SHIFT** ingedrukt houdt, blijven ze horizontaal of verticaal met het oorspronkelijke element uitgelijnd worden.

#### 📏 Tekst Snel Schalen

Soms is de lettergrootte gewoon te groot om mooi in uw ontwerp te passen. Wanneer deze tekst zich in een vorm bevindt en je de grootte van de vorm niet wilt wijzigen, selecteer gewoon alle tekst (`CTRL+A`) en gebruik de toetsenbordcombinatie hierboven.

#### 🆙 Laagvolgorde aanpassen

Gebruik **CTRL** samen met de **vierkante haakjes** om items vooruit of achteruit te bewegen. Je moet misschien een paar keer klikken voordat je het juiste resultaat krijgt, dus vaak is het sneller om een van de objecten volledig naar de voor- of achtergrond te verplaatsen. Wanneer je een object toevoegt, plaats het gewoon op de achtergrond door te klikken op `CTRL+SHIFT+[`. Dit maakt het heel eenvoudig om later een achtergrond aan je bord toe te voegen: plaats het gewoon boven op alles en gebruik vervolgens deze sneltoets.

#### 👥 Anderen betrekken

#### 🔒 Vergrendel!

Zorg dat elementen die niet gewijzigd mogen worden **vergrendeld zijn**. Overweeg ze eerst te groeperen, zodat je sneller delen van je whiteboard kan ontgrendelen wanneer je iets moet bewerken.

#### 📄 Tekstblokken voorbereiden

Voeg placeholders toe, zoals **""**, zodat deelnemers direct tekst kunnen kopiëren en invullen. Gebruik verschillende kleuren voor verschillende personen, zodat je kunt zien wie wat heeft toegevoegd.  

#### 🟪 Achtergrondblokken gebruiken

Breek complexe vragen of processen op in kleinere delen door gebruik te maken van achtergrondblokken.
